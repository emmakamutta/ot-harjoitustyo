# Käyttöohje

## Asennus
Lataa tiedosto [kudontasovellus.jar](https://github.com/emmakamutta/ot-harjoitustyo/releases/tag/palautus)

## Uusi kudontamalli
Painamalla "Uusi kudontamalli" -nappia sovelluksen alkunäkymästä voidaan aloittaa uuden mallin luominen. 
![uusi](https://github.com/emmakamutta/ot-harjoitustyo/blob/master/dokumentaatio/kuvat/aloitusnakyma.png)

Nappi vie näkymään, jossa määritelläään käytettävät kangaspuut. 

## Kangaspuiden määrittely
Avautuvassa näkymässä määritellään kangaspuiden niisivarsien ja polkusten lukumäärä, sekä kankaan leveys ruutuina. 
Liu'uttamalla säätimi voidaan valita niiden arvot. Jos muutoksia ei tehdä luodaan oletusarvoisesti nelivartiset puut neljillä polkusilla ja kankaan leveydeksi tulee 20 ruutua.

![maarittelynakyman kuva](https://github.com/emmakamutta/ot-harjoitustyo/blob/master/dokumentaatio/kuvat/maarittelynakyma.png)

Painamalla nappia "Luo" viimeistellään kangaspuiden määrittely.

## Niisinnän ja polkusten sidonnan määrittely
Määrittelyn jälkeen avautuvassa kudontanäkymässä täytyy ensin määritellä niisintä ja polkusten sidonta. Tämä tapahtuu klikkaamalla tarvittavia ruutuja kullekin varatusta ruudukosta.

![niisinta & sidonta ruudukot](https://github.com/emmakamutta/ot-harjoitustyo/blob/master/dokumentaatio/kuvat/niisinta%26sidonta.png)

Klikkaamalla ruutua uudelleen voidaan poistaa ruudun valinta. Kun niisintä ja polkusten sidonta on määritelty tulee ne lukita muutoksilta pinamalla "Lukitse" nappuloita. Valitut ruudut muuttuvat tällöin harmaiksi.
![lukituskuva](https://github.com/emmakamutta/ot-harjoitustyo/blob/master/dokumentaatio/kuvat/lukittu.png)

## Kudonta

Kun niisintä ja polkusten sidonta on määritelty, polkusnapit aktivoituvat. Painamalla nappeja haluamassaan järjestyksessä ohjelma mallintaa vastaavalla poljennalla syntyvää kudottua kankaan pintaa ylläolevaan ruudukkoon. Sen oikeanpuoleiseen ruudukkoon ilmestyy näkyville myös polkemisjärjestys.

![kudontaesimerkki](https://github.com/emmakamutta/ot-harjoitustyo/blob/master/dokumentaatio/kuvat/kudontaesim.png)

Painamalla nappia peruuta voidaan poistaa viimeisin rivi. "Tyhjennä kangas" -nappia painamalla taas tyhjennetään koko kudottu pinta ja sitä vastaava poljenta. Painamalla tyhjennä kaikki voidaan palata niisinnän ja polkusten sidonnan määrittelyyn. Nappia ""Uusi malli" painamalla voidaan vaihtaa käytettäviä kangaspuita. **Huom!** Näitä nappeja painamalla menetetään kaikki tallentamattomat muutokset.

## Tallentaminen

Valmis kudontamalli voidaan tallentaa png-kuvana omalle tietokoneelle painamalla "Tallenna kuvana" -nappia. Avautuvassa näkymässä valitaan kansio, johon kuva tallennetaan ja annetaan tallennettavalle kuvalle nimi. 


